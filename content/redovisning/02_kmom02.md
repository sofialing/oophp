---
---
Redovisning kmom02
=========================

Jag har ingen tidigare erfarenhet av modellering likt UML men tycker att det verkar vara användbart för att skissa på klasser och deras relationer samt för att bygga upp en bra struktur. Ett UML-diagram ger en bra överskådlig bild av de funktioner som behövs och är därför användbart i planeringsstadiet. Även phpDocumentor tycker jag verkar vara ett  bra och smidigt verktyg för att automatisk generera en dokumentation av koden. Fördelen med detta är att det ger en detaljerad överblick av koden och att det är enkelt att skapa en ny dokumentation vid uppdateringar av koden.

Att överföra spelet ”Gissa mitt nummer” till min me-sida tycker jag gick ganska bra, de videos som hörde till uppgiften gav en bra grund till att lösa uppgiften. Känns inte som att jag skrev om så mycket av koden, mest strukturera om och dela upp och lägga in koden i olika routes. Dock är jag osäker på om mina routes blev för stora? Känns som det blev mycket kod när man sparar värden i sessionen.

Att skriva kod inuti ramverket känns just nu krångligt eftersom jag inte är helt insatt i strukturen, det en del mappar att hålla reda på. Att börja med att skriva kod utanför ramverket upplever jag som lättare eftersom man inte behöver tänka på routes och vyer, det blir enklare att hantera och felsöka koden. Men det är kanske bara en vanesak och förhoppningsvis blir det enklare att skiva kod inuti ramverket när man har fått ett bättre grepp om strukturen.

Min TIL för detta kmom är att jag har fått en förståelse för vad ett namespace är och varför det är viktigt att implementera när man arbetar i ett ramverk.
