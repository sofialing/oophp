---
---
Redovisning kmom03
=========================

Jag har ingen tidigare erfarenhet av enhetstester och att skriva kod som testar annan kod, så det blev mycket nytt att lära sig i det här kursmomentet.

Begreppet enhetstestning är helt nytt för mig och inget som jag tidigare har tänkt på. Men nu förstår jag att det är en viktig del av programmeringen för att verifiera att koden fungerar som det är tänkt. Därför har jag även fått förståelse för varför det är viktigt att skriva kod som är testbar och enkel att testa, vilket jag som nybörjare upplever som jobbigt eftersom jag mest fokuserar på att skriva kod som löser uppgifterna.

Begreppen white/grey/black-box är olika former av tester och det som skiljer dem åt är hur mycket insyn den som testar har i koden som testas. White-box testing är en typ av enhetstest där testaren har full insyn i koden som testas, exempel på detta är att kontrollera kodtäckning.
Black-box testing är en typ av funktionstest där testaren inte nödvändigtvis har tillgång till källkoden utan istället fokuserar på att testa olika funktioner i programmet, till exempel att registrera en ny användare. Grey-box är en kombination av black och white där man har tillgång till en del av källkoden samt dokumentation.

Positiva tester handlar om att man testar om koden gör det som den är tänk att göra och negativa tester handlar om att man ger programmet felaktig input för att kontrollera exempelvis expections.

När jag började arbeta med Tärningsspelet 100 hade jag ingen direkt plan, jag hade svårt att komma igång och när jag försökte göra ett UML för att skissa på klasser och metoder som skulle behövas tog det stopp. Därför fokuserade jag istället för att lösa uppgiften steg för steg.

Jag valde att flytta in klasserna Dice och DiceHand i ramverket och har anpassade dem till uppgiften. För att skapa själva spellogiken och för att initiera ett nytt spel med valfritt antal tärningar valde jag att skapa klassen DiceGame, där har jag valt att skapa en konstruktor som sätter värden för spelarens namn, antal tärningar och antal spelare. Dock har jag i det här läget valt att inte skicka med något värde för antal spelare när objektet skapas, utan använder endast default argumentet som är två spelare. I klassens konstruktor initieras även en ”tärningshand” till varje spelare med hjälp av klassen DiceHand, samtliga ”tärningshänder” har jag valt att spara i en array istället för separata properties.

För att göra spelet enkelt att spela har jag valt att skapa ett gränssnitt bestående av knappar som anpassas efter spelets status, exempelvis när det är spelarens tur visas knappar för att kasta tärningarna, spara  poäng och starta nytt spel. När det är datorns tur visas instället en knapp för att kasta tärningarna åt datorn. Spellogiken för datorn har jag skapat i metoden autoPlay i klassen DiceGame, i denna har jag valt att skapa en while-loop som kastar tärningarna så länge summan är mindre än ett satt värde.

När det kommer till enhetstestning av tärningsspelet har jag skrivit testfall som täcker samtliga klasser och deras metoder, det vill säga 100% kodtäckning. Dock hade jag svårt att skriva ett testfall som täckte metoden autoPlay, valde till sist att lägga till ett returvärde efter while-loopen för att kontrollera att loopen avbryts som den ska.

Mitt TIL för detta kmom är att jag har lärt mig vad enhetstestning är och hur man skriver kod som testar annan kod.
