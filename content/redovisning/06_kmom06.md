---
---
Redovisning kmom06
=========================

Att skapa klassen för filtrering och formatering av text tyckte jag gick bra, och jag valde även att lägga till metoder för strip_tag och htmlentities. Men jag känner att min parse-metod kunde ha skrivits på ett smidigare och ”snyggare” istället för en foreach-loop och switch-sats. På grund av tidsbrist valde jag att nöja mig den den lösningen istället för att hitta en bättre.

För att lösa uppgiften ”bygg webbsidor från innehåll i databasen” valde jag att skapa tre olika routes med tillhörande controller-klasser. Jag har en klass för content-delen som används för att skriva ut innehållet i databasen samt hanterar CRUD-delarna. Jag känner att metoderna i denna klass är en aning för ”feta” och skulle möjligtvis kunna skrivas om bättre, jag har försökt göra dem mindre genom att anropa funktioner som exempelvis sätter samman längre SQL-frågor. Förutom denna klass har jag skapat två klasser för pages- och blogg-delarna, dessa klasser innehåller bara två metoder som används för att visa alla sidor/blogginlägg samt för att visa upp en specifik sida/inlägg.

Rent allmänt känner jag att mycket av koden som jag har skrivit i min me/redovisas skulle kunna göras bättre och ser helt klart potential till refactoring av koden. Exempelvis göra bättre controller-klasser som är mer tydliga samt bättre använda de klasser/funktioner som erbjuds i ramverket. Jag känner att jag mest har nöjt mig med snabba lösningar som löser uppgiften istället för att skriva bättre och ”finare” kod, den här kursen har varit ganska intensiv med mycket nytt att lära sig och tiden har inte alltid räckt till.

Mitt TIL för detta kursmoment måste nog vara att jag har lärt mig mer om hur man kan arbeta med formatering och filtring av text. Jag tycker att det känns mycket smidigt med en klass som sköter allt sånt. 
