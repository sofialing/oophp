---
---
Redovisning kmom05
=========================

Jag tycker att koden i övningen för PHP PDO och MySQL var tydlig och enkel att förstå. Att skapa en ”wrapper-klass” över PDO tycker jag verkar smidigt och ett bra sätt att skapa bra-att-ha-metoder som kan återanvändas, t.ex. när man kopplar mot en databas.

Den största utmaningen med att överföra koden in i ramverket var att få till en bra och tydlig struktur. Jag valde att skapa en kontroller klass istället för routes, tyvärr lyckades jag mindre bra med att skapa en ”tunn” kontroller klass som kan återanvändas i andra syften. Jag hade velat flytta delarna med SQL-frågor och PDO till en separat klass men fick det inte att fungera med kopplingen till databasen, istället valde jag att lägga min energi på andra delar av uppgiften.

Att använda databasmodulen anax/database tycker jag gick smidigt, jag hade inga problem att komma igång och modulen gjorde det mycket enkelt att arbeta med filmdatabasen.

När det kommer till filmdatabasen har jag valt att implementera några extra features utöver basfunktionaliteten, exempelvis har jag lagt till så man kan sortera filmerna per kolumn samt lagt till paginering. Jag har även valt att använda mig av Cimage för att skala och beskära bilderna så att de är lika stora. Slutligen valde jag att implementera en enklare inloggning genom att skapa ytterligare en databastabell innehållande användarnamn och lösenord, jag uppdaterade även koden så att man behöver vara inloggad för att utföra CRUD-delarna. Jag vill egentligen även bygga stöd för att enkelt kunna återskapa tabellen innehåll, men jag lyckades inte implementera den koden i ramverket. Som tidigare nämnt är jag inte helt nöjd med min kodstruktur eftersom jag inte lyckades skapa en flexibel struktur som går att återanvända i flera syften. Jag kunde även ha arbetat bättre med användarvänligheten, exempelvis lagt till flash-meddelanden eller liknande när användaren loggar in eller utför CRUD.

Min TIL för det här kursmomentet är att jag fick lära mig hur man sätter upp en databastabell och arbetar mot en produktionsserver istället för enbart en lokal databas, vilket är något som jag aldrig har gjort tidigare.
