---
---
Redovisning kmom01
=========================

Jag har inga tidigare kunskaper inom objektorienterad programmering, varken i PHP eller något annat språk. Jag känner mig inte helt insatt i vad objektorienterad programmering innebär och har därför inte heller några förutfattade meningar. Men ser fram emot att lära mig mer om hur det fungerar!

Efter att ha skrivit Javascript i förra kursen känns det lite ovant att skriva PHP igen, men det kändes som om det gick bra ändå. Än så länge har det inte varit några problem med att komma in i programmering med objekt och klasser.

Uppgiften ”Gissa numret” var i början rätt så klurig att lösa, att lösa själva spellogiken var enkelt men att sen flytta över den till klassen och dela upp i metoder var lite svårare. Men efter ett tag tror jag att jag lyckades lösa det hyfsat rätt, men misstänker att jag har skrivit onödigt mycket PHP-kod i index-filen. För att lagra spelet i sessionen valde jag att endast spara variablerna $number och $tries, jag tyckte att det verkade smidigast och att det var onödigt att spara hela klassen i sessionen.

Att komma igång med Git och GitHub gick bra, dock har jag varit dålig på att göra små commits och att comitta ofta. Känns lite ovant att arbeta med Git igen, men ska försöka vara bättre på commits i nästa kmom.

När det gäller me-sidan och dess struktur och ramverk är allt bekant från den tidigare designkursen. Jag är inte helt förtjust i ramverket och tycker det är krångligt och svårt att få designen som jag vill. Men förhoppningsvis är det något som vi får lära oss mer under kursens gång?

Min TIL för detta kmom är att jag har fått grundläggande kunskaper i hur objekt och klasser fungerar och hur man kan implementera dem i kod.
